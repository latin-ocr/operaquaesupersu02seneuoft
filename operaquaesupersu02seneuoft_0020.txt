XVI PRAEFATIO

neque igitur ipsum auctorem sed e numero familiarium et
amicorum aliquem mortui iam Senecae opus edidisse ali-
quanto celerius concluseram. ipsum enim editionem parasse
nunc credo, paratam ab amicis post Neronis mortem editam
esse. observamus enim novato ordine librum I vulg. ce-
teris praepositum esse, scilicet luculentissimae de deo dis-
sertationis causa, et praeter eum librum H, cuius initium
dispositionem totius materiae continet. observavimus (stud.
I 125) auctorem operiS, cum per septem libellos a terre-
nis ad caelestia ascendisset, iis iam octavum additurum
tripartitionis Π 1 datae et totius rationis oblitum ab
aethere ad aera relapsum esse, tamen in praefatione huius
libelli theologiam professum ceteram scientiam despicere.
itaque consilium suum aliquo modo immutavit, mutato
ordine et fortasse retractatis libellis primis totum opus in
lucem edendum sibi proposuit, pauca additamenta singulis
libris ipse adiecit (cf. de III 12, 3 [vel ΙΠ 14] et I 6, 1:
Stud. I 129).

Hoc consilium persecutus post paucos annos, i. e. initio
aetatis Flavianae, Lucilius aliusve amicorum, quisquis fuit,
praemissis libris I et II ceteros libros paene intactos sub-
iunxit totumque opus in vulgus exire iussit atque singulis
deinceps numeros 1-—8 adscripsit.

ΠΙ. De fatis operis editi

Historiam textus vetustiorem produnt testimonia, quo-
rum index ad calcem huius editionis legitur.

Primus libros sibi fortasse ¹) singillatim missos Lucilius
legit itemque nondum editos M. Annaeus Lucanus
fratris Melae filius, qui cum patruo a. 65 occidit. atque
hunc nonnullis carminis de bello civili pangendi locis
Naturales Quaestiones exprimere interpretes observaverunt3

 

1) Dubitationem movi stud. I 131 sq., neque mihi per· '
suasit, qui eam nuper tollere conatus est: Otto Binder‚ die Ab-
sassunyszeit von Senecas Briefen, Tfibingen 1905.

