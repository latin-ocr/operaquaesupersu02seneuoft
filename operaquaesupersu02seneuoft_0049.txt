PRAEFATIO XLV

Prae ceteris de interpretandis Quaestionibus Koler, Diels,
Johann Mffller meriti sunt. verba corrupta summo ingenii
acumine emendaverunt Madvig, Gertz, Schultess, alii, quam-
quam non raro his debili fundamento usis aedificium iam corruit.

Ego archetypum quantum possem restituere meum esse
duxi et hac de causa omnes coniecturas bonis codicibus
invitis a me receptas litteris obliquis vel cancellis signavi.
in rebus orthographicis codicum scribarumque medii aevi
consuetudines sequi non potui, velut Aristona· suum red-
didi nomen et a Leone iussus umor scripsi, non humor,
minima (velut inlata, illata) eaque in iisdem codicibus
saepe rationem fugientia ne adnotavi quidem. verba Graeca
Graecis litteris exhibui (cf. ventorum nomina 'V 16 et 17).

Verba aliorum auctorum a Seneca adlata ex eorum
libris nusquam fere correxi, quia ipse Seneca versus e
memoria excitasse videtur (cf. Stud. I 92). quin est, ubi
Seneca meliorem textum praebeat veluti V 16, 1 triones:
Metamorphoseon enim libri I 64 trionem habent, Diomedes
vero triones tradit idemque Planudes legit, qui ἄρκτους
vertit (H. Miiller, de Met. Ovidii cod. Planudeo, Gryph.
1906 p.10)

Una re maxime angor, quae certiore passu aliquando
progredi nos iubebit, observationem dico clausularum. his
strenue observatis regulisque artis statutis multa Skutsch
temptavit (non omnes coniecturas earum causa ab eo pro-
latas attuli), neque vero mihi prorsus persuasit. sine
dubio Seneca illa artificia non sprevit, tamen ratio fines·
que consuetudinis Annaeanae adhuc obscura sunt3 neque
igitur in textu nunc primum e codicibus edendo rationi
forte optimae sed adhuc incertae ut inservirem ab animo
impetravi, nisi offensio gravis aut aliae causae accedebant.

Brevitatis et perspicuitatis cum semper studiosus essem,
inutiles singulorum codicum corruptelas ne commemoravi
quidem, molestas copias codicum vulgarium η a Fickerto
congestas plerumque praetermisi, ipsius codicis E carboni·
bus ante me pro auro venditis non aliter quam philo-
logorum huius aetatis thesauris usus sum. nimirum eodem

