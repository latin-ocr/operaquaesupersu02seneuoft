PRAEFATIO XV

neque seriem librorum in membranis sese excipientium cur
scribae mutaverint vel totis libris loco remotis turbaverint,
cansa inveniri potest. itaque Th. Birt singula volumina,
papyracea, cum in membranas transcriberentur, pristinum
ordinem non retinuisse ratus inde duas codicum familias
originem traxisse contendit. hoc falso putari probavi
(Stud. I 83), neque voluminum illorum partem genuinum
ordinem servasse partem amisisse concesserim. observamus
enim ex pristino illo, qui fuit

ΙΠ IVa‚ IVb II V VI, VH Ι, immutatum
hunc I Π ΠΙ IVa IVb V VI VII

factum esse. sex igitur volumina suum ordinem tenent,
duo ceteris praefixa leguntur. itaque quisquis ordinem
invertit, pristinum illum noverat. neque hunc nisi ex nu-
meris in subscriptionibus additis scribae novisse poterant:
atqui si volumen III vulg. primum omnium, vol. V vulg.
quintum esse in subscriptionibus legebant, his ceterisque
subscriptionibus male intellectis volumina I et H ceteris
praefigere non poterant. neque igitur hos numeros genui-
nos (111 == 1) scribae legebant, neque papyraceorum volu-
minum male cohaerentium vestigia exstant.

Ipse auctor eiusque amici numeris adscriptis non in-
digebant, quoniam quo ordine singuli libelli conscripti et
transmissi essent, bene noverant. accedit, quod consulto
quosdam libros e conexu vetustiore eximere, reliquam
seriem intactam relinquere non scribae est sed scriptoriS,
non fortunae sed consilii, non ignorantiae sed rationis.
itaque scribarum recentium manui ordo archetypi non
debetur.

At ne Senecam quidem ipsum libellos Lucilio missos
statim bibliopolae dedisse putaverim (Stud. 1 130 sqq.).
priores enim dum scribit de cito eis in lucem edendis non
cogitasse mihi videtur, quoniam lacessitus ab imperatore
. iam infesto malum stomachum neque celabat neque celare
conabaturt in tribus demum ultimo loco scriptis VI VII I
summissum se Neroni Caesari ostentabat (Stud. I 313 sqq.).

