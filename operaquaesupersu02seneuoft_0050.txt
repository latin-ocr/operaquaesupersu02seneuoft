XLVI PRAEFATIO

modo in coniecturis afferendis parcus fui, nisi vel ad sen-
tentiam vel ad textum restituendum faciebant3 argumenta
causasque proferre non potui. spero igitur Koeleri com-
mentarium aliquando correctum ab aliis et retractatum iri.

Nunc, dum plagulas meas legunt Fridericus Leo, qui
iam a. 1895 comiter me adiuvit, Franciscus Skutsch, Guilel-
mus Kroll, Otto Rossbach totum fere pertractaverunt tex·
tum: horum scientiae et acumini Senecam multum debere
unaquaeque pagina docet, plura ipse saepissime edoctus
grato animo et scio et profiteor. tamen non ad finem nos
pervenisse sed aditum tantum ad Naturales Quaestiones
patefactum esse non ignoro, adeo enim corruptae tradun-
tur et vix multorum coniuncta et intenta opera restituuntur.
coniecturandi sane et hariolandi campus est largus, artis
leges severae sunt et circumscriptae. atque saepe e me-
delis corruptelarum decem pluribusve excogitatis vix unam
me commemorasse benevoli sciunto lectores.

Gratias multis aliis viris imprimis bibliothecariis cum
nostratibus tum externis atque collegis et antea in Stu-
diis meis dixi et nunc deberi gratus sentio, inter quos Otto
Rossbach, homo indubitatae fidei, primum locum obtinet,
qui quaecumque collata et collecta habebat mihi diu utenda
permisit. gratiam non parvam etiam seminarii nostri
sodalibus habeo, quod eruditioni simul mihique dediti mag-
nam schedularum partem cum plagulis diligenter contu-
lerunt W. Barthel, qui Philam et Meroen insulas a Seneca
confundi vidit, Er. Pusch, Guil. Falbe, alii hic illic, ut
par erat, nominati, et quia indices confecerunt, Th. Blunk,
B. Lier‚ G. Catholy. illorum cura adiutum me collationes
Georgii Miiller, amici praematura morte his studiis erepti,
Rossbachi nec non meas septem fasciculos complexas,
quoad fieri poterat, exhausisse confido. denique Alfredi
Giesecke bibliopolae liberalitati et indulgentiae gratiam
debeo non ultimam, quod codicem Genevensem conferre et
totam editionem diu incohatam ,saepe interruptam tran-

quille emittere potui.
, . , Scribebam Gryphiae mense Aprili a. 1907.

