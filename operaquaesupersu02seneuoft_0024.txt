XX PRAEFATIO

Diels primus vidit, Byzantinum integrum librum IVa de
Nilo scriptum legisse. qua de causa huius excerpta ad
calcem libri addidi.

His antiquitatis testibus recentiores accedunt velut Vin-
centius Bellovacensis et Albertus Magnus, qui medio fere
saec. XIII Nat. Quaestiones excerpserunt (Stud. I 89). haec
testimonia et ampla et sincera magni aestimabant, qui
melioribus codicibus carebant, Haase Larisch G. Miiller alii:
nunc postquam codices integri si non ipsi ab illis exhau-
sti tamen eiusdem notae (Stud. I 49 sq. 70 sq.) non pauci
nobis innotuerunt, missa facimus. unam commemoraverim
notitiam medii aevi ineuntis, quam curae Ottonis Rossbach
debeo, Annalium Coloniensium max. ad Ι 2, 1 exscriptam.

IV. De archetypo familiis stirpibus codicum

Unus tantum Naturalium Quaestionum liber manu
scriptus seorsim a ceteris Senecae libris traditus isque
iam truncatus compagibus solutis et discissis aetatem tulit
(Stud. I 86 sqq. II 5). eo enim tempore, quo primum
descriptus est, finis libri IVa et initium libri IVb nescio
an quaternionem amplexa interciderant, postea plura de-
fecerunt foliis illis amissis vicina. litterae huius exem-
plaris satis vetusti et detriti a scribis aetatis Carolingicae
aegre dispiciebantur, aegrius a recentioribus. neque igitur
saepius quam bis describebatur, mox istud in dies „magis
truncatum et foedatum periit. “

Unum huius operis exemplar medio fere saec. IX vel
exeunte Constantiae fuisse e catalogo pervetusto (p. 15 Bekk.)
divinavi, quem in monasterio St. Galli perscriptum esse et
H.B1ass (Fleckeis. ann. suppl. vol. VIII p. 166) et ego ne-
gavimus. ibi enim legitur Seuece naturalium questionum I
(id est volumen uuum): ab eo igitur tota fortasse memo-
ria nostra pendet. sine dubio potuit hoc corpus heredibus
non relictis perire, potest ad alium codicem alibi serva-
tum sed nobis ignotum. memoria nostra recedere. neque
ubi codex archetypus exaratus sit, utrum ex Italia ad

